---
title: Neden Mac OS Kullanıyorum
date: 2018-12-13 10:20
description: ""
category: Mac
tags: ['mac']
---

<Title/>

Mac kullanmaya başlamanadan önce, Mac kullanıcılarını gözlemlediğimde dizüstü bilgisayarlarının ekranlarını kapatıp çantalarına öylece koyduklarını, hiçbir dosyayı kaydetmediklerini görüyordum. `Bilgisayarını neden kapatmıyorsun` diye sorduğumda da `ekranını kapattım ya daha ne yapmalıyım ki` diye cevaplar duyuyordum ve bu bana çok garip geliyordu.


Peki Windows işletim sistemi kullanan bir dizüstü bilgisayar kullandığınızda bu işlemi yaparsanız ne olur ? çökebilir, dosyalarınız kaybolabilir, ekranını açtığınızda bi daha açılmayabilir. Peki bunları yaşadığınızda ne düşünüyorsunuz ? hmm bu işletim sisteminde bi yerlerde kapat işlemi vardı.. bunu yapmalıyım.. Yani deneyimleriniz o işletim sistemini daha düzgün kullanmanızı, bazen yapabileceklerinden korktuğunuz için ona iyi bakmanızı istiyor :)) registry şişti, bana format at diyor.. Mac Os kullanan birisi daha bilgisayarını kapatmayı bilmiyorken Windows işletim sistemi kullanan herkes format atmayı öğrenmiş oluyor..

İşte tam bu noktada bu yazıyı okuyan Developer bu konuların onunla alakası olmadığını düşünerek gülümsüyor :)


> Kod Dünyası'nın attığı görsel başarılı olmuş :)
> ![Kod Dunyasi](../img/koddunyasi.jpg)

::: warning Ubuntu MATE
Not: Bu yazıyı yazdığım zamanlarda Apple ürünleri bu kadar pahalı değildi :| Eğer Linux'e Desktop ortamında geçmek isterseniz [Ubuntu Mate](https://ubuntu-mate.org/)yi öneririm.
:::



Tamam, anlıyorum. Ms DOS var olduğu zamandan bu yana Microsoft ürünleri kullanan birisi olarak şunu söyleyebilirim; zaten o kadar zor şeylerle uğraşırken bana naz yapan ikidebir bana uyarı mesajları çıkaran, hangi programdan dolayı hangi sistemin çalışmadığını anlayamadığım bir geliştirme ortamıyla uğraşarak zaman kaybetmek bana göre değil.

Ayrıca BSD altyapısı sayesinde Unix/Linux işletim sistemlerine bir adım daha yakın olduğunuzu ve kullandığınız birçok komutun aynı şekilde çalıştığını düşünecek olursanız, [iTerm] içinde [oh-my-zsh] ile oluşturduğunuz güzel çalışma ortamından sonra Windows ile çalışmak size biraz zor gelebilir ;)

[iTerm]: https://www.iterm2.com/
[oh-my-zsh]: https://github.com/robbyrussell/oh-my-zsh
