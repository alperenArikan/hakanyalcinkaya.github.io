---
title: Doğru Soruyu Sormak Gerçek Cevabı Getirir
date: 2019-02-14 16:20
Description: ""
Category: General
tags: ['inspiration', ]
meta:
  - name: description
    content: Doğru soruyu sormadığınız sürece cevabın doğru olmasını bekleyemezsiniz.
  - name: keywords
    content: hakan yalçınkaya, blog, yazılım, python, JavaScript, YouTube

---
<Title/>
![Albert Einstein](../img/proper-question-to-ask.png)

Doğru soruyu sormak bir sanattır. Doğru soruyu sormadığımızda gelecek çözümün de doğru olmasını beklemek mantıksız olur.

1998 yılında Urfa’da bir firmaya yazılım ve bilgisayar ağı kurmuştum. 1 hafta  eğitim verdikten sonra işlerimi tamamlayıp İstanbul’a geri döndüm. Aradan birkaç gün geçtikten sonra firmanın çalışanlarından Mustafa Bey aradı ve tüm sistemin çöktüğünü, hiçbir bilgisayarın çalışmadığını söyledi.

Ne yapacağımı şaşırmıştım. Eğer problemi çözemezsem Urfa'ya gitmem gerekebilirdi. O zamanlar Urfa'ya gitmek çok zaman aldığı için içimdeki endişe kat kat arttı :) hemen neler yapmam gerektiğini düşündüm, bilgisayarların kablosunu kontrol ettirdim, aradan yarım saat geçmişti ve herşeyi denettirdiğim halde halen sorunu çözememiştim.

Sonra biraz sakinleştim, olayı daha geniş bir çerçeveden görmem gerekiyordu çünkü ne yaptıysam sistem çalışmıyordu.. Daha sonra firmada klimaların olduğunu hatırladım. Sorduğum soru can alıcı bir soruydu;
**Mehmet Bey ofisinizdeki klimalar çalışıyor mu?**

*- Hayır.*

*- Neden çalışmıyor?*

*- Çünkü elektrik yok.*

Yaşadığım şoku halen hatırlıyorum :)

Yaşadığınız tecrübelerle birlikte doğru soruları sormak inanılmaz derecede önemlidir. Sorular limitsizdir ama doğru soru sorulursa cevabı muhakkak vardır.

**Konuyu nereye bağlayacaksın Hakan!!** dediğinizi duyar gibi oldum :) O zaman hemen konuyu bağlamaya çalışayım. Google ve YouTube dünyanın iki önemli arama moturu ve her türlü sorunu cevabı var. Yazılım eğitimleri verdiğimde eğitimin problem çözme kısımlarında doğru soruyu sorarak Google'da aratma yapabilmeyi öğretmeye çalışıyorum. Eğer doğru soru sorulursa ***bunu mu demek istediniz*** :p diye bir cevapla karşılaşmadan neredeyse nokta atışı doğru cevabı bulabilmek mümkün. Aradığımız sorularla ilgili cevaplar var. Muhakkak var.. peki ya biz doğru soruyu soruyor muyuz ?

Panik anında sakinleşip cevaba değil soruya yoğunlaşın. Cevap sorunun içinde (içimizde) ;)

::: warning Yine Einstein Diyor ki;
"Delilik: Aynı şeyleri tekrar tekrar yapıp farklı sonuçlar beklemek."
:::

*Umarım doğru cevaplardan çok doğru soruları ararsınız.*
